Напишіть консольного бота помічника, який розпізнаватиме команди, що вводяться з клавіатури, і відповідати відповідно до введеної команди.

Бот помічник повинен стати для нас прототипом додатка-асистента. Додаток-асистент в першому наближенні повинен уміти працювати з книгою контактів і календарем. У цій домашній роботі зосередимося на інтерфейсі самого бота. Найбільш простий і зручний на початковому етапі розробки інтерфейс - це консольний додаток CLI (Command Line Interface). CLI досить просто реалізувати. Будь-який CLI складається з трьох основних елементів:

Парсер команд. Частина, яка відповідає за розбір введених користувачем рядків, виділення з рядка ключових слів та модифікаторів команд.
Функції обробники команд — набір функцій, які ще називають handler, вони відповідають за безпосереднє виконання команд.
Цикл запит-відповідь. Ця частина програми відповідає за отримання від користувача даних та повернення користувачеві відповіді від функції-handlerа.
На першому етапі наш бот-асистент повинен вміти зберігати ім'я та номер телефону, знаходити номер телефону за ім'ям, змінювати записаний номер телефону, виводити в консоль всі записи, які зберіг. Щоб реалізувати таку нескладну логіку, скористаємося словником. У словнику будемо зберігати ім'я користувача як ключ і номер телефону як значення.

Умови
Бот повинен перебувати в безкінечному циклі, чекаючи команди користувача.
Бот завершує свою роботу, якщо зустрічає слова: .
Бот не чутливий до регістру введених команд.
Бот приймає команди:
"hello", відповідає у консоль "How can I help you?"
"add ...". За цією командою бот зберігає у пам'яті (у словнику наприклад) новий контакт. Замість ... користувач вводить ім'я та номер телефону, обов'язково через пробіл.
"change ..." За цією командою бот зберігає в пам'яті новий номер телефону існуючого контакту. Замість ... користувач вводить ім'я та номер телефону, обов'язково через пробіл.
"phone ...." За цією командою бот виводить у консоль номер телефону для зазначеного контакту. Замість ... користувач вводить ім'я контакту, чий номер треба показати.
"show all". За цією командою бот виводить всі збереженні контакти з номерами телефонів у консоль.
"good bye", "close", "exit" по будь-якій з цих команд бот завершує свою роботу після того, як виведе у консоль "Good bye!".
Всі помилки введення користувача повинні оброблятися за допомогою декоратора input_error. Цей декоратор відповідає за повернення користувачеві повідомлень виду "Enter user name", "Give me name and phone please" і т.п. Декоратор input_error повинен обробляти винятки, що виникають у функціях-handler (KeyError, ValueError, IndexError) та повертати відповідну відповідь користувачеві.
Логіка команд реалізована в окремих функціях і ці функції приймають на вхід один або декілька рядків та повертають рядок.
Вся логіка взаємодії з користувачем реалізована у функції main, всі print та input відбуваються тільки там.